---
editor: 
  markdown: 
    wrap: 72
---

# Beschrijving van bodemhorizonten en -lagen

Een aantal te beschrijven kenmerken behoren niet tot de minimale set
gevraagd in de Code van Goede Praktijk maar kunnen wel belangrijk zijn
voor het item 'andere observaties (mineralen, chemische, biologische en
menselijke processen)' zowel in de profielbeschrijvingen als bij de
beschrijvingen van boringen.

## Oppervlaktestenen

Beschrijf de aanwezigheid van gesteenten aan de oppervlakte, al dan niet
gedeeltelijk begraven, in termen van percentage oppervlaktedekking,
afmetingen, vorm, soort gesteente, graad van verwering etc. Zijn de
stenen *in situ* of door de mens tot op de site gebracht?

Gebruik de volgende indeling (@tbl-04-01) en schat de twee-dimensionale
oppervlakte ingenomen door stenen in met behulp van @fig-04-14.

| Categorie          |
|--------------------|
| Geen (0%)          |
| Zeer weinig (0-2%) |
| Weinig (2-5%)      |
| Vaak (5-15%)       |
| Veel (15-40%)      |
| Zeer veel (\\40%)  |

: De categorieën voor de concentratie aan oppervlaktestenen. {#tbl-04-01}

## Horizontgrens

### Het nummer van de horizont (aardkundige eenheid)

Geef elke aardkundige eenheid een uniek en vast nummer (1, 2, 3 enz.) na
het afbakenen van de horizontgrenzen.

### De diepte ten opziochte van het maaiveld

Meet de diepte(s) van de boven- en ondergrens van elke aardkundige
eenheid in cm vanaf het oppervlak van de minerale bodem (figuur 6). In
geval van een schuine begrenzing wordt de hoogste en laagste waarde
gegeven. De meeste horizontgrenzen zijn overgangszones in plaats van
scherpe grenzen. *Let op:* noteer (ja/nee) of de onderkant van de
diepste horizont bereikt is.

Is er een strooisellaag aanwezig, duid dan de begrenzing van de
organische horizonten met negatieve cijfers aan. Deze werkwijze is o.a.
zo gekozen omdat de dikte van de strooisellagen (Oi-, Oe-,
Oa-horizonten) met de tijd (snel) kan veranderen (zie § [4.6](#benaming) voor de
uitleg omtrent de horizontsymbolen).

::: {#fig-04-01}
![](figuren/image21.png)

Voorbeelden van hoe de horizontdiepte in het veld wordt vastgelegd. Deze
diepten zijn belangrijk voor de profielbeschrijving en voor de
bemonstering. A) minerale bodem; B) bodem met twee verschillende
strooisellagen; C) veenontwikkeling bovenop minerale bodem; D)
strooisellaag bovenop veen dat op zijn beurt rust op een minerale bodem.
Profiel B kent een schuine einddiepte, hier wordt de hoogste en de
laagste waarde aangegeven.
:::

### Horizontbegrenzing - duidelijkheid {#horizontbegrenzing}

De duidelijkheid van de ondergrens van een horizont of laag verwijst
naar de dikte van de grenszone tussen aanliggende aardkundige eenheden
(tabel 9). Meet de dikte van de overgangszone tussen de twee aanliggende
horizonten. Dit is de afstand tussen het punt waar kenmerken van de
onderste horizont beginnen en het punt waar de

kenmerken van de bovenste horizont stoppen of anders gesteld de afstand
tussen het punt waarin je zeker nog in de bovenliggende horizont bent en
het punt waarin je zeker al in de onderliggende horizont bent. In het
geval van een recente ploeglaag bijvoorbeeld is dat vaak maar 1 of 2 mm.

+---------------+---------------+---------------+-----------------+
| Categorieën   | Dikte         | Subcategorie  | Dikte           |
|               | grensovergang |               | grensovergang   |
+===============+===============+===============+=================+
| Abrupt        | 0-2 cm        | Messcherp     | 0--0,3 cm       |
+---------------+---------------+---------------+-----------------+
|               |               | Zeer scherp   | 0,3--0,5 cm     |
+---------------+---------------+---------------+-----------------+
|               |               | Scherp        | 0,5--2,0 cm     |
+---------------+---------------+---------------+-----------------+
| Duidelijk     | 2-5 cm        | \-            | \-              |
+---------------+---------------+---------------+-----------------+
| Geleidelijk   | 5-15 cm       | \-            | \-              |
+---------------+---------------+---------------+-----------------+
| Diffuus       | \\15 cm       | \-            | \-              |
+---------------+---------------+---------------+-----------------+

: De categorieën van horizontbegrenzing en de dikte van deze begrenzing
{#tbl-04-02}

Voor de categorie 'Abrupt' kan ook gekozen worden om de categorie verder
te specifiëren volgens de subcategorieën (Messcherp, Zeer Scherp of
Scherp).

Bij onderzoek waar de duidelijkheid van de horizontgrens belangrijk is,
wordt de exacte dikte van de grensovergang (in cm) best genoteerd.

> Voorbeeld
>
> 0.1 cm grens; 1-3 cm grens

### Horizonttopografie

De horizonttopografie geeft de vorm van de grens aan (@tbl-04-03;
@fig-04-02).

| Categorie    | Omschrijving                       |
|--------------|------------------------------------|
| Recht        | Bijna vlak verlopend               |
| Golvend      | Instulpingen minder diep dan breed |
| Onregelmatig | Instulpingen dieper dan breed      |
| Onderbroken  | Discontinu                         |

: De categorieën voor de horizonttopografie te omschrijven {#tbl-04-03}

::: {#fig-04-02}
![](figuren/image27.jpeg)

De meest voorkomende horizont-topografieën. A) Recht, B) Golvend, C)
Onregelmatig; D) Onderbroken of discontinu (Aangepast naar Schoeneberger
et al. 2012).
:::

## Bodemvochtigheid

Duid per aardkundige eenheid de actuele bodemvochtigheid aan. Aangezien
de kleur van een bodem varieert naargelang de vochttoestand, is het
belangrijk de conditie waarin de kleur werd bepaald, te noteren.
Hieronder vind je een handige veldtest om de vochtigheidsgraad te
bepalen (@tbl-04-04).

| Categorie     | Bij bevochtigen wordt de bodem | Bij wrijven wordt de bodemkleur  | Andere kenmerken                           |
|---------------|--------------------------------|----------------------------------|--------------------------------------------|
| Droog         | Donker                         | Bijna niet lichter              |                  |
| Licht vochtig | Iets donkerder                 | Duidelijk lichter               | Geen glanzend bodemoppervlakte |
| Vochtig       | Geen verandering               | Duidelijk lichter               | Zwak glanzend bodemoppervlakte |
| Nat           | Geen verandering               | Geen verandering                | Glanzend bodemoppervlakte; waterverzadigd |

: Categorieën om de bodemvochtigheid te bepalen en te omschrijven. {#tbl-04-04}

## Bodemkleur {#bodemkleur}

Kleur is één van de belangrijkste bodemkenmerken voor aardkundig
onderzoek. Het is het eerste kenmerk dat je ziet en het is het
voornaamste kenmerk waarop je steunt om de aardkundige eenheden te
onderscheiden. Men onderscheidt bijvoorbeeld een "zwarte", "bruine" of
"grijze" laag of horizont.

Bepaal de kleur volgens het Munsell kleursysteem (code en benaming),
samen met de vochtigheidstoestand van de bodem (zie § [4.3](#bodemvochtigheid)). De Munsell
code bevat drie componenten:

-   Hue: dominante spectrale kleur of tint (houdt verband met de
    golflengte van het licht -- _cfr._ regenboog);

-   Value: graad van donker (1) tot licht (8) of van zwart tot wit
    (hoeveelheid gereflecteerd licht);

-   Chroma: zuiverheid en sterkte (intensiteit) van spectrale kleur van
    bleek (1) tot helder (8).

> Voorbeelden
>
> +-------------+-------------+-------------+-------------+-------------+
> | Kleurkaart: | 10YR        | GLEY 2[^1]  | 10Y --      | WHITE[^3]   |
> |             |             |             | 5GY[^2]     |             |
> +=============+=============+=============+=============+=============+
> | Code        | 10YR 5/6    | 10BG 4/1    | 5GY 4/4     | 7.5YR 9.5/2 |
> +-------------+-------------+-------------+-------------+-------------+
> | Hue         | 10YR        | 10BG        | 5GY         | 7.5YR       |
> |             | (geelrood)  | (blauwgroen)| (groengeel) | (geelrood)  |
> +-------------+-------------+-------------+-------------+-------------+
> | Value       | 5           | 4           | 4           | 9.5         |
> +-------------+-------------+-------------+-------------+-------------+
> | Chroma      | 6           | 1           | 4           | 2           |
> +-------------+-------------+-------------+-------------+-------------+
> | Naam        | Geelachtig  | Donker      | Olijfgroen  | Licht       |
> |             | bruin       | groenachtig |             | geelachtig  |
> |             |             | grijs       |             | roze        |
> +-------------+-------------+-------------+-------------+-------------+
>
> Voorbeelden rapportering kleur:
>
> Grijsachtig bruin 10YR 5/2 (vochtig) en lichtbruin grijs 10YR 6/2
> (droog),
>
> Donker grijsbruin tot grijsbruin 2.5Y 4,5/2 (vochtig) en lichtbruin
> grijs 2,5Y 6/2 (droog).

[^1]: Speciale kleurkaart voor kleuren van
    zuurstofarm, sterk gereduceerd bodemmateriaal (gleykleuren)

[^2]: Speciale kleurkaart voor glauconiethoudende bodems

[^3]: Speciale kleurkaart voor kalk, silica, pleister, gips, zout etc.

## Kleurvlekken

Vlekken kunnen allerlei vormen aannemen en zijn zones met een kleur die
verschillend is van de dominante kleur van de bodemmatrix. Ze geven
meestal aan dat de bodem afwisselend natte (reducerende) en droge
(oxiderende) omstandigheden ondergaat. Andere vlekken kunnen het
gevolg zijn van ongelijkmatige verwering van het moedermateriaal, klei
(+ ijzer) migratie en accumulatie, selectieve afbraak door
schimmels/bacteriën van organisch materiaal enz.

Beschrijf de vlekken in termen van kleur, aantal en contrast. Verder kan
ook de grootte (in cm) en de duidelijkheid van de begrenzing (zie §
[4.2.3](#horizontbegrenzing)) van de vlekken worden
bepaald. Bovendien kan de vorm, de positie of elk ander kenmerk worden
beschreven.

### Kleur

Bepaal de kleuren met de Munsell Soil Color Charts (zie §
[4.4](#bodemkleur)).

Als de kleur verandert na blootstelling aan de lucht (door oxidatie),
bepaal dan de kleur zowel voor als na de oxidatie.

### Aantal

Schat het percentage ingenomen door vlekken per aardkundige eenheid (zie
@fig-04-14) en verdeel onder in categorieën (tbl-04-05). Wanneer vlekken
zo overheersen dat een onderscheid tussen matrix- en vlekkenkleur niet
meer mogelijk is, beschrijf dan de overheersende kleuren (als
bodemmatrixkleuren, zie § [4.4](#bodemkleur)).

| Categorie          |
|--------------------|
| Zeer weinig (0-2%) |
| Weinig (2-5%)      |
| Vaak (5-15%)       |
| Veel (15-40%)      |
| Zeer Veel (40%)    |

: Categorieën voor het schatten van het aantal vlekken {#tbl-04-05}

### Contrast

Beschrijf het kleurcontrast tussen vlekken en de matrix (@tbl-04-06).

+---------------+------------------------------------------------------+
| Categorie     | Omschrijving                                         |
+===============+======================================================+
| Onduidelijjk  | De vlekken zijn enkel van dichtbij zichtbaar.        |
|               | Bodemkleuren van zowel de matrix als van de vlekken  |
|               | verschillen weinig van elkaar.                       |
+---------------+------------------------------------------------------+
| Duidelijk     | De vlekken zijn gemakkelijk te zien. Hue, chroma of  |
|               | value van de matrix is eenvoudig te onderscheiden    |
|               | van de vlekken.                                      |
+---------------+------------------------------------------------------+
| Uitgesproken  | De vlekken zijn opvallend. Hue, chroma en value,     |
|               | alleen of in combinatie, liggen verschillende        |
|               | eenheden uit elkaar                                  |
+---------------+------------------------------------------------------+

: De categorieën voor het omschrijven van de kleurcontrast van vlekken
{#tbl-04-06}

## De benaming van de aardkundige eenheid (horizontsymbolen)

### Hoofdhorizonten en -lagen (mastersymbolen) {#benaming}

De hoofdletters H, O, A, E, B, C, L, R en T vertegenwoordigen de
hoofdhorizonten of -lagen (@tbl-04-07).

+-------------+-------------------------------------------------------+
| Symbool     | Beschrijving                                          |
+=============+=======================================================+
| H           | Organische horizont gevormd onder langdurig           |
|             | waterverzadigde omstandigheden (veen). De H-horizonten|
|             |  worden naargelang de graad van ontbinding verder     |
|             | ingedeeld:                                            |
|             |                                                       |
|             | Hi (*fibric*), vrijwel intacte plantenresten, He      |
|             | (*mesic*), gedeeltelijk verteerd,                     |
|             |                                                       |
|             | Ha (*sapric*), doorgedreven stadium van ontbinding.   |
+-------------+-------------------------------------------------------+
| O           | Organische horizont gevormd door accumulatie van      |
|             | plantenresten die op het bodemoppervlak zijn          |
|             | gevallen, maar niet in waterverzadigde                |
|             | omstandigheden.                                       |
|             |                                                       |
|             | Oi: bestaat uit niet tot weinig verteerd organisch    |
|             | materiaal, vooral strooisel zoals bladeren/naalden,   |
|             | twijgen, houtachtige materialen.                      |
|             |                                                       |
|             | Oe: bestaat uit matig verteerd, vooral gefragmenteerd |
|             | organisch materiaal waarvan de originele structuur    |
|             | nog te herkennen is.                                  |
|             |                                                       |
|             | Oa: bestaat uit vooral sterk verteerd organisch       |
|             | materiaal, humus; de originele structuur van het      |
|             | organisch materiaal is niet langer herkenbaar.        |
+-------------+-------------------------------------------------------+
| A           | Minerale horizont aangerijkt met gehumificeerd        |
|             | organisch materiaal, gevormd aan of nabij het         |
|             | oppervlak.                                            |
+-------------+-------------------------------------------------------+
| E           | Minerale horizont waaruit klei en/of ijzer en/of      |
|             | aluminium zijn uitgeloogd (eluviatie); heeft meestal  |
|             | een lichtere kleur en/of lichtere textuur dan de      |
|             | boven- en onderliggende horizonten.                   |
+-------------+-------------------------------------------------------+
| B           | Minerale horizont meestal onder een A- of E-horizont, |
|             | waarin bodemprocessen hebben plaatsgegrepen; de       |
|             | originele stratificatie of sedimentstructuur (i.e.    |
|             | geologische structuur) is ten minste grotendeels      |
|             | verdwenen. De belangrijkste bodemprocessen bij het    |
|             | transformeren van een C-horizont in een B-horizont    |
|             | zijn:                                                 |
|             |                                                       |
|             | Kleurontwikkeling (verbruining),                      |
|             | Structuurontwikkeling,                                |
|             |                                                       |
|             | Ontkalking (uitloging van carbonaten),                |
|             |                                                       |
|             | Kleivorming door verwering van primaire               |
|             | bodemmineralen, Illuviatie (aanrijking) van ijzer,    |
|             | aluminium, klei, humus.                               |
+-------------+-------------------------------------------------------+
| C           | Het moedermateriaal: een ongeconsolideerde minerale   |
|             | laag, niet of zeer weinig beïnvloed door              |
|             | bodemvormende processen, dus waar de geologische      |
|             | structuur domineert (eigenschappen kenmerkend voor de |
|             | H-, O-, A-, E- of B-horizonten ontbreken).            |
+-------------+-------------------------------------------------------+
| L           | Limnisch materiaal: sedimenten afgezet onder water,   |
|             | bestaande uit zowel organisch als mineraal            |
|             | bodemmateriaal. Limnisch materiaal is bijvoorbeeld    |
|             | afgezet door het neerslaan van organismen die in het  |
|             | water leefden zoals algen, diatomeeën, ... of is      |
|             | afkomstig van onderwatervegetatie die later bewerkt   |
|             | werd door de waterfauna. Sedimentaire afzettingen van |
|             | veen horen hierbij maar niet de afzettingen die       |
|             | bestaan uit *in situ* plantengroei (gebruik hiervoor  |
|             | de H).                                                |
+-------------+-------------------------------------------------------+
| R           | Weinig verweerd, of onverweerd, hard gesteente        |
+-------------+-------------------------------------------------------+
| T           | Technisch harde materialen zoals asfalt, beton,       |
|             | funderingen, etc.                                     |
+-------------+-------------------------------------------------------+

: De benaming van de hoofdhorizonten of -lagen. {#tbl-04-07}

#### Overgangshorizonten

Er zijn twee soorten overgangshorizonten (@fig-04-03): horizonten met de
eigenschappen van de boven- en de onderliggende horizont die
geleidelijk in elkaar overgaan, en horizonten met eigenschappen van de
twee horizonten maar van elkaar gescheiden (zowel horizontaal naast
elkaar of elkaar snel afwisselend verticaal).

> Voorbeeld:
>
> Op elkaar ontwikkeld: AB, BC,AE,... Gescheiden: A/B, B/C, C/R, E/B,
> E/Bt,...

::: {#fig-04-03}
![](figuren/image28.png)

Bodem met geleidelijke overgang tussen de A en de E horizont (links), en
een bodem met veel dunne E/Bt bandjes (rechts).
:::

### Bijkomende kenmerken van een horizont/laag (subordinate symbolen)

Bijkomende kenmerken binnen de hoofdhorizonten en lagen zijn gebaseerd
op kenmerken die in het veld waarneembaar zijn. Kleine letters worden
gebruikt als achtervoegsels om specifieke soorten hoofdhorizonten en
lagen en andere kenmerken aan te duiden. De lijst met symbolen en termen
wordt weergegeven in @tbl-04-08:

+---------------+------------------------------+---------------------+
| Symbool       | Beschrijving                 | Gebruik             |
+===============+==============================+=====================+
| a             | Sterk verteerd organisch     | H- en O-horizonten  |
|               | materiaal                    |                     |
+---------------+------------------------------+---------------------+
| b             | Begraven horizont of laag    |                     |
+---------------+------------------------------+---------------------+
| β             | Een biologisch zeer actieve  | Niet voor           |
|               | horizont                     | A-horizonten        |
+---------------+------------------------------+---------------------+
| c             | Concreties en/of nodules     |                     |
+---------------+------------------------------+---------------------+
| d             | Compacte horizont,           |                     |
|               | wortelbeperkend              |                     |
+---------------+------------------------------+---------------------+
| e             | Gedeeltelijk verteerd        | H- en O-horizonten  |
|               | organisch materiaal          |                     |
+---------------+------------------------------+---------------------+
| g             | Oxido-reductie vlekken (Fe   |                     |
|               | en/of Mn) veroorzaakt door   |                     |
|               | een tijdelijk stagnerend     |                     |
|               | watertafel                   |                     |
+---------------+------------------------------+---------------------+
| h             | Accumulatie van organische   |                     |
|               | stof                         |                     |
+---------------+------------------------------+---------------------+
| i             | Licht verteerd organisch     | H- en O-horizonten  |
|               | materiaal                    |                     |
+---------------+------------------------------+---------------------+
| j             | Accumulatie van jarosiet     |                     |
+---------------+------------------------------+---------------------+
| k             | Accumulatie van secundaire   |                     |
|               | kalk                         |                     |
+---------------+------------------------------+---------------------+
| l             | Oido-reductie vlekken (Fe    |                     |
|               | en/of Mn) veroorzaakt door   |                     |
|               | een fluctuerende grondwater  |                     |
|               | tafel                        |                     |
+---------------+------------------------------+---------------------+
| m             | Gecementeerde horizont       | Vooral in           |
|               |                              | B-horizont van      |
|               |                              | Podzol              |
+---------------+------------------------------+---------------------+
| m             | Moeraskalk, mergel           | L-horizont          |
+---------------+------------------------------+---------------------+
| p             | Bewerkte horizont            | A-horizont          |
|               | (ploeglaag...)               | (oppervlak of       |
|               |                              | begraven)           |
+---------------+------------------------------+---------------------+
| q             | Accumulatie van silicium     |                     |
+---------------+------------------------------+---------------------+
| r             | Sterke reductie (permanente  |                     |
|               | grondwatertafel)             |                     |
+---------------+------------------------------+---------------------+
| s             | Illuviale accumulatie van    |                     |
|               | sesquioxiden                 |                     |
+---------------+------------------------------+---------------------+
| t             | Aanwezigheid van klei        | B-horizont          |
|               | illuviatie                   |                     |
+---------------+------------------------------+---------------------+
| u             | Aanwezigheid van antropogeen |                     |
|               | materiaal                    |                     |
+---------------+------------------------------+---------------------+
| w             | Kleur en/of structuur wegens | B-horizont          |
|               | bodemgenese                  |                     |
+---------------+------------------------------+---------------------+
| x             | Fragipan kenmerken (niet     | o.a. Btx-horizont   |
|               | noodzakelijk een Bt)         |                     |
+---------------+------------------------------+---------------------+
| y             | Accumulatie van gips         |                     |
+---------------+------------------------------+---------------------+
| z             | Accumulatie van zouten die   |                     |
|               | meer oplosbaar zijn dan gips |                     |
+---------------+------------------------------+---------------------+
| zo            | Zoögenetisch (van dierlijke  | Enkel voor H-, O-   |
|               | oorsprong: meso of           | en A-horizonten Te  |
|               | macrofauna)                  | plaatsen voor het   |
|               |                              | hoofdsymbool        |
+---------------+------------------------------+---------------------+
| noz           | Niet zoögenetisch (geen      | Enkel voor H-, O-   |
|               | dierlijke activiteit, wel    | en A-horizonten Te  |
|               | aanwezigheid van schimmels). | plaatsen voor het   |
|               |                              | hoofdsymbool        |
+---------------+------------------------------+---------------------+
| \@            | Sporen van cryoturbatie      |                     |
+---------------+------------------------------+---------------------+
| \^            | Antropogeen (mechanisch)     | te plaatsen voor    |
|               | aangevoerd materiaal         | het hoofdsymbool    |
+---------------+------------------------------+---------------------+

: Bijkomende kenmerken voor de hoofdhorizonten en lagen {#tbl-04-08}

### Vertikale onderverdelingen

Een horizont of laag kunnen we verder onderverdelen en duiden we aan met
een combinatie van lettersymbolen gevolgd door een cijfer. De cijfers
worden gebruikt om horizonten met dezelfde symbolen van elkaar te kunnen
scheiden.

> Voorbeeld:
>
> -   C1-C2-C3
> -   C1-C2-Cg1-Cg2
> -   C-Cg1-Cg2
> -   Bt1-Bt2-Ck1-Ck2

#### Lithologische discontinuïteit

Een lithologische discontinuïteit is een significante verandering in het
bodemmateriaal, bijvoorbeeld tussen het moedermateriaal en een
onderliggend substraat (zie § [3.2](#substraat)). Dit kan zich
weerspiegelen in een verandering in de korrelgroottesamenstelling
en/of de mineralogie. Duid het verschil in substraat aan met een cijfer
voor het hoofdsymbool. Bij het bovenste moedermateriaal dien je echter
geen "1" te vermelden (@fig-04-04).

::: {#fig-04-04}
![](figuren/image39.png)

Voorbeeld van een bodem die bestaat uit 4 verschillende moedermaterialen
of 1 moedermateriaal en 3 substraten.
:::

## Antropogeen (mechanisch) aangevoerd materiaal

Antropogeen (mechanisch) aangevoerd materiaal (meestal sinds de
industriële periode) wordt geïdentificeerd aan de hand van:

-   De manier van afzetting (abrupte grenzen, verdichting...),

-   De aanwezigheid al dan niet van artefacten,

-   De beperkte afwezigheid van bodemvormende kenmerken,

-   Afwezigheid van natuurlijk transport (bijvoorbeeld door wind,
    water...).

Aardkundige eenheden ontwikkeld in antropogeen aangevoerd materiaal
worden beschreven met hetzelfde detailniveau als horizonten ontwikkeld
in het moedermateriaal. Het voorvoegsel \^ wordt gebruikt om door mensen
vervoerd materiaal aan te duiden (Soil Survey Staff, 2014; Delbecque _et
al._, 2022), terwijl het gebruik van bijkomende symbolen (@tbl-04-09)
dienen om eigenschappen aan te duiden die van het antropogeen aangevoerd
materiaal zelf zijn geërfd. Zie ook @fig-04-05 en @fig-04-06.

+------------+-------------------------------------------------------+
| Symbool    | Beschrijving                                          |
+============+=======================================================+
| \^T        | Technisch hard materiaal, aangevoerd (bv tegels,      |
|            | betonlaag, glas, asfalt, ...)                         |
+------------+-------------------------------------------------------+
| \^A        | Oppervlaktehorizont ontwikkeld in antropogeen         |
|            | aangevoerd materiaal                                  |
+------------+-------------------------------------------------------+
| \^Ah       | Oppervlaktehorizont ontwikkeld in antropogeen         |
|            | aangevoerd materiaal aangerijkt met organisch         |
|            | materiaal                                             |
+------------+-------------------------------------------------------+
| \^Ab       | Begraven oppervlaktehorizont van antropogeen          |
|            | aangevoerd mineraal materiaal                         |
+------------+-------------------------------------------------------+
| \^Bw       | Aangevoerd mineraal bodemmateriaal. De kleur- of      |
|            | structuurontwikkeling ('w') is een kenmerk            |
|            | overgenomen van het aangevoerd materiaal of kan in    |
|            | situ gevormd zijn                                     |
+------------+-------------------------------------------------------+
| \^E        | Aangevoerd mineraal materiaal van een oorspronkelijke |
|            | uitlogingshorizont                                    |
+------------+-------------------------------------------------------+
| \^C        | Mineraal materiaal, waar sinds de antropogene         |
|            | afzetting geen bodemvorming in opgetreden is, dus     |
|            | waarin nog geen nieuwe bodemstructuur of verkleuring  |
|            | voorkomt die erop wijst dat verwering heeft plaats    |
|            | gevonden                                              |
+------------+-------------------------------------------------------+
| \^Ch       | Aangevoerd mineraal materiaal rijk aan organisch      |
|            | materiaal, waar sinds de antropogene afzetting geen   |
|            | bodemvorming in opgetreden is                         |
+------------+-------------------------------------------------------+
| \^Cu       | Aangevoerd mineraal materiaal gedomineerd door afval  |
|            | van menselijke nederzettingen en/of industriële       |
|            | residuen (slakkenhopen, bagger, klinkers, as, puin,   |
|            | etc.)                                                 |
+------------+-------------------------------------------------------+

: Voorbeelden van horizontbenamingen voor antropogeen (mechanisch)
aangevoerd materiaal. {#tbl-04-09}

::: {#fig-04-05}
![](figuren/image46.jpeg)

Voorbeelden van bodems met antropogeen (mechanisch) aangevoerd
materiaal. Links: Een goed tot matig-goed gedraineerde lemig-zandbodem
ontwikkeld in recent aangevoerd materiaal boven een slecht gedraineerde
leembodem met een dikke humus A horizont (bodemtype Afe). \^Ah: in-situ
horizont met organisch materiaal geaccumuleerd. \^Ap: sporen van
bewerking, bevat stenen, asfalt en bouwpuin. Rechts: Onderaan een
slechte gedraineerde leembodem met een duidelijke Ah horizont, die deels
afgetopt is geweest. Bovenaan 170 cm aangevoerd grond. \^Au: lemig zand
met zeer grove stenen. \^Cu1: mengeling grind, asfalt en grove stenen.
\^Cu2: glauconiethoudend zand, met bouwpuin met grove stenen. Boven de
\^Au-horizont ligt voor de aanleg van de profielput uitgegraven
materiaal (Foto's: Stefaan Dondeyne).
:::
  
<br/>

::: {#fig-04-06}
![](figuren/image47.jpeg)

Voorbeeld van bodem met antropogeen aangevoerd materiaal. Begraven
bodemprofiel (2Ap-2Bw-2CBg) bestaande uit restanten van een muur (T),
met daaronder aangevoerd grofzand (C horizont), zandig aangevoerd
materiaal dat initieel rijk was aan organisch materiaal (\^Ch), en een
laag rijk aan bouwpuin resten (\^Cu) (Foto: Stefaan Dondeyne).
:::

### Textuur

In de bodemkunde verwijst "**textuur**" naar de verhouding, uitgedrukt
in een massapercentage, van drie **minerale** korrelgroottefracties
klei, leem en zand in het fijne bodemmateriaal (fractie 0 -- 2 mm).
Naargelang de verhouding van klei, leem en zand kan men verschillende
textuurklassen onderscheiden (@tbl-04-10; @fig-04-07 en @fig-04-08).

+---------------------+----------------------------------------+
| Categorie           | Benaming                               |
+=====================+========================================+
| Z                   | Zand                                   |
+---------------------+----------------------------------------+
| S                   | Lemig zand                             |
+---------------------+----------------------------------------+
| P                   | Licht zandleem                         |
+---------------------+----------------------------------------+
| L                   | Zandleem                               |
+---------------------+----------------------------------------+
| A                   | Leem                                   |
+---------------------+----------------------------------------+
| E                   | Klei                                   |
+---------------------+----------------------------------------+
| U                   | Zware klei                             |
+---------------------+----------------------------------------+

: De textuurklassen (categorieën) en hun benaming. {#tbl-04-10}

<br/>

> Voorbeeld:
>
> 10% klei, 60% leem en 30% zand (het totaal is steeds 100),
> textuurklasse 'L -- Zandleem'

<br/>


De textuur kan met een handige veldtest (@fig-04-07) worden bepaald en
aangeduid volgens de klasse-indeling en klassegrenzen van de
textuurdriehoek van de Belgische bodemkartering (figuur 13). Opletten,
bij een hoger gehalte aan organisch materiaal kan in het veld de textuur
kleirijker aanvoelen.

::: {#fig-04-07}
![](figuren/image48.png)

Bepalen van de textuur in het veld (door Sylvia Mazereel en
naar Petit & Heyninck 2019)
:::

<br/>

::: {#fig-04-08}
![](figuren/image54.jpeg)

De fijne minerale bodemfractie (\< 2mm) en de textuurklassen gebruikt bij de 
Belgische bodemkartering. De streepjeslijnen tonen een voorbeeld bestaande uit
10% klei, 30% zand en 60% leem. Dit voorbeeld komt terecht in de 
textuurklasse L - Zandleem.
:::


### Aanwezigheid van kleihuidjes

Onder bepaalde omstandigheden zal klei migreren in de bodem. Het
herkennen van dit bodemproces tijdens het veldwerk is belangrijk
(ouderdom, pH-regime, ...). Gebruik een handlens om kleihuidjes op
structuuroppervlakken of in poriën te kunnen vaststellen (zie ook @fig-04-17).
Noteer ook of het gaat om klei, klei + humus of klei + ijzer huidjes.

-   Zie ook @tbl-04-08: voor het toepassen van het bodemhorizontsymbool
    't'.

-   Zie ook @tbl-05-04: voor het toepassen van de Belgische
    bodemkaartsymbolen 'a' en 'c'.


## Grove fragmenten

'Grove fragmenten' in de bodem hebben een diameter groter dan 2 mm (voor
oppervlaktestenen zie § [4.1](#Oppervlaktestenen). Het kan gaan om grind,
gesteentefragmenten, bakstenen, etc. maar niet om materiaal van
organische oorsprong zoals wortels, takken etc.

Verschillende eigenschappen kunnen worden beschreven: oorsprong,
frequentie (@tbl-04-11), grootte (@tbl-04-12), vorm (@tbl-04-13), staat van
verwering en aard van de fragmenten.

@fig-04-09 kan helpen bij de visuele schatting van het volume aan grove
fragmenten zichtbaar op de bodemwand (Let op: er is een algemene neiging
om de hoeveelheden te overschatten). Gebruik hiervoor de categorieën uit
@tbl-04-11.

| Categorie            |
|----------------------|
| Geen (0 %)           |
| Zeer weinig (0-2 %)  |
| Weinig (2-5 %)       |
| Vaak (5-15 %)        |
| Veel (15-40 %)       |
| Zeer veel (40 %)     |

: De categorieën voor de frequentie grove fragmenten. {#tbl-04-11}


::: {#fig-04-09}
![](figuren/image55.png)

Referentie voor het visueel schatten van het oppervlakte percentage aan 
vlekken, of van het volume percentage aan grove fragmenten (of andere elementen)
:::



+------------------------------------+-----------------------------+
| Categorie                          | Grootte                     |
+====================================+=============================+
| Fijn (0,2--0,6 cm) \| G            | rind                        |
+------------------------------------+-----------------------------+
| Gemiddeld (0,6--2 cm) \| G         | rind                        |
+------------------------------------+-----------------------------+
| Grof (2--6 cm) \| G                | rind                        |
+------------------------------------+-----------------------------+
| Zeer grof (\\6 cm) \| St           | enen en rotsen              |
+------------------------------------+-----------------------------+

: Categorieën voor de grootte van de grove fragmenten. {#tbl-04-12}

+-----------------------------------------------------------------------+
| Categorie                                                             |
+=======================================================================+
| Plat                                                                  |
+-----------------------------------------------------------------------+
| Hoekig                                                                |
+-----------------------------------------------------------------------+
| Gedeeltelijk afgerond                                                 |
+-----------------------------------------------------------------------+
| Afgerond                                                              |
+-----------------------------------------------------------------------+

: Categorieën voor de dominante vorm van de fragmenten. {#tbl-04-13}


Bij gesteentefragmenten kan je de staat van verwering beschrijven (@tbl-04-14).

+-------------+------------------------------------------------------+
| Categorie   | Omschrijving                                         |
+=============+======================================================+
| Vers of     | fragmenten vertonen weinig of geen sporen van        |
| licht       | verwering                                            |
| verweerd    |                                                      |
+-------------+------------------------------------------------------+
| Verweerd    | gedeeltelijke verwering wordt aangegeven door        |
|             | verkleuring en verlies van kristalvorm in het        |
|             | buitenste deel van de fragmenten, terwijl de kernen  |
|             | relatief vers blijven; fragmenten hebben weinig van  |
|             | hun oorspronkelijke sterkte verloren                 |
+-------------+------------------------------------------------------+
| Sterk       | alle behalve de meest resistente mineralen zijn sterk|
| verweerd    | verkleurd en veranderd; de fragmenten hebben de      |
|             | neiging onder (hand)druk uiteen te vallen            |
+-------------+------------------------------------------------------+

: De categorieën voor de staat van verwering van de grove fragmenten te 
omschrijven. {#tbl-04-14}


### Type fragmenten

De grove fractie wordt in antropogeen materiaal en natuurlijke
gesteentefragmenten onderverdeeld.

> Voorbeeld:
>
> [Antropogeen]{.underline}: Baksteen; steenkool; houtskool; aardewerk;
> mortel/pleister;
> [Natuurlijk]{.underline}: keien; schelpen; natuurlijk voorkomende stenen;


### Distributie/verspreiding van de grove fractie in het profiel

Bestudeer de verspreiding van zowel de natuurlijke gesteenten als van
het antropogene materiaal.

> Voorbeeld:
>
> -   Willekeurig
> -   Geconcentreerd
> -   In een laag
> -   In een spoor


### Cappings en pendants

#### Cappings

Gesteentefragmenten in de bodem kunnen, onder invloed van vries/dooi
cycli, aan hun bovenkant een sterke adhesie vertonen met de bodemmatrix
waarin ze zich bevinden. Aan de onderkant van het gesteente kleeft er
geen of weinig matrixmateriaal aan het gesteente. De stenen in kwestie
zijn als het ware voorzien van een soort 'sedimentkapje' (@fig-04-10).

::: {#fig-04-10}
![](figuren/image56.jpeg)

Voorbeeld van capping op gesteenten. (copyright en Foto: Roger Langohr).
:::

Artefacten die dergelijk kenmerk bezitten wijzen op een periode met
belangrijke vries/dooi in de bodem. De laatste periode is tijdens de
Jonge Dryas. Het is belangrijk om artefacten van vóór en na de Jonge
Dryas te onderscheiden vermits het belangrijke informatie vormt over de diverse
perioden van het Finaal-Paleolithicum (±13.000-9.600 BP).

Omdat de capping niet bij elk fragment even sterk is ontwikkeld, bekijk
je er best een aantal terwijl je er goed op let ze in dezelfde positie
te houden, zoals ze in de bodem voorkomen. Het is belangrijk de
artefacten met capping niet schoon te maken, zo niet gaat deze
essentiële bodemkundige informatie verloren!

Normaal bevindt de capping zich aan de bovenzijde van artefacten; indien
dit niet het geval is, wijst dit op een latere verstoring (cryoturbatie,
bioturbatie...).


#### Pendants

Een pendant is een laminaire accumulatie van bodemvormend materiaal,
bijvoorbeeld calciumcarbonaat of silica, dat accumuleert onderaan de
grove fractie (grind, stenen, ...) die aanwezig is in de bodem (@fig-04-11).

::: {#fig-04-11}
![](figuren/image57.jpeg)

Voorbeeld van pendants op gesteenten (copyright en Foto's: Roger Langohr).
:::



## Bodemstructuur

Bodemstructuur gaat over de natuurlijke aggregaten die door barsten of
poriën van elkaar zijn gescheiden. Bodemstructuur wordt aan de hand
van de dominante vorm, de afmetingen, de graad en oorsprong van
ontwikkeling van de aggregaten (@fig-04-12) beschreven. Opletten, de
beschrijving van kruimelige structuur volgt Ameryckx _et al._, 1995 en is
conform de Belgische bodemkartering en de Vlaamse bodemdatabanken. Deze
definitie is anders dan die van FAO 2006.

#### Types van bodemstructuur

Beschrijf de types (categorieën) van bodemstructuren volgens @tbl-04-15.

+------------+-------------------------------------------------------+
| Categorie  | Omschrijving                                          |
+============+=======================================================+
| Kruimelig  | Sferisch, zeer poreus, eenheden die niet in elkaar    |
|            | passen. De kruimelstructuur kent een goede            |
|            | lucht-water verhouding. Een goed ontwikkelde          |
|            | kruimelstructuur wordt vaak met                       |
|            | regenwormuitwerpselen, molshopen en sterke            |
|            | doorworteling in graszoden geassocieerd, maar ook in  |
|            | goed beheerde akkerlanden met organische mest en      |
|            | groenbedekkers kan de ploeglaag een goed ontwikkelde  |
|            | kruimelstructuur vertonen                             |
+------------+-------------------------------------------------------+
| Granulair  | Sferisch, weinig poreus, aggregaten zijn gebogen of   |
|            | onregelmatig van vorm. Naast elkaar liggende          |
|            | aggregaten passen niet in elkaar. Onder andere        |
|            | gevormd door vries/dooi in kleirijke bodems en een    |
|            | sterke biologische activiteit aan het bodemoppervlak  |
+------------+-------------------------------------------------------+
| Platig     | Plaat-, blad- of lensvormen, liggen meestal evenwijdig|
|            | aan het bodemoppervlak. De dikte varieert van amper   |
|            | een millimeter (blad) tot enkele centimeters. Meestal |
|            | gevormd ten gevolge van compactie (betreding of       |
|            | berijding bijvoorbeeld) of door vries/dooi cycli en   |
|            | komt in dat geval eerder voor in een compacte         |
|            | horizont of laag (bv.: Bt-horizont...). Opgelet:      |
|            | dit mag niet verward worden met stratificatie of      |
|            | gelaagdheid (zie hieronder)                           |
+------------+-------------------------------------------------------+
| Hoekig-    | Kubusvorm, bijna equidimensionaal, met relatief       |
| blokkig    | scherpe hoeken en vlakke oppervlakken die goed        |
|            | aansluiten met de omliggende blokeenheden, doorgaans  |
|            | enkele cm in diameter. Gevormd door alternerend       |
|            | zwellen en krimpen ten gevolge van wisselingen in de  |
|            | bodemvochtigheid, vandaar een sterk verband met de    |
|            | hoeveelheid klei: hoe meer klei, hoe beter ontwikkeld |
+------------+-------------------------------------------------------+
| Subhoekig- | Zoals voorgaande maar met afgeronde oppervlakken,     |
| blokkig    | genese zoals voorgaande maar met een zekere invloed   |
|            | van biologische activiteit, vandaar de meer afgeronde |
|            | morfologie                                            |
+------------+-------------------------------------------------------+
| Prismatisch| De afmetingen zijn groter in verticale dan in         |
|            | horizontale richting, vormt polygonen in horizontaal  |
|            | vlak. De prisma's kunnen meerdere decimeters in       |
|            | diameter zijn, de vorming ervan is vooral te wijten   |
|            | aan alternerend zwellen en krimpen ten gevolge van    |
|            | wisselingen in de bodemvochtigheid, krimp alleen komt |
|            | voor bij uitdroging van waterverzadigde bodems        |
|            | (frequent in archeologische structuren), of bij       |
|            | permafrost (fragipan horizont)                        |
+------------+-------------------------------------------------------+
| Loskorrelig| Loskorrelig in geval van zand (bv. duinzanden)        |
|            | (Structuurloos)                                       |
+------------+-------------------------------------------------------+
| Massief    | Massief kan voorkomen bij fijnere bodemtexturen. Er is|
|            | geen organisatie van de bodemdeeltjes in aggregaten   |
|            | (recent alluvium en colluvium, recente stortlaag)     |
|            | (Structuurloos)                                       |
+------------+-------------------------------------------------------+
| Gelaagd    | De bodem is uit sedimentaire lagen opgebouwd          |
|            | (Structuurloos)                                       |
+------------+-------------------------------------------------------+

: De types van bodemstructuur (categorieën) en hun omschrijving. {#tbl-04-15}
  
  
::: {#fig-04-12}
![](figuren/image58.png)

Types bodemstructuren (door Sylvia Mazereel en vereenvoudigd volgens FAO, 2006)
:::


#### De afmetingen

De afmetingen van de bodemstructuureenheden kunnen met grootteklassen
worden beschreven (@tbl-04-16).

<br/>

> Voorbeeld
>
> Zeer grof of dik prismatisch (300-400 mm)

<br/>

+------------------+-------------------+--------------+-------------------+
| Categorie        | Kruimelig/blokkig | Prismatisch  | Platig/granulair  |
|                  | (mm)              | (mm)         | (mm)              |
+==================+===================+==============+===================+
| Zeer fijn of dun | 0-5               | 0-10         | 0-1               |
+------------------+-------------------+--------------+-------------------+
| Fijn of dun      | \>5-10            | \>10-20      | \>1-2             |
+------------------+-------------------+--------------+-------------------+
| Medium           | \>10-20           | \>20-50      | \>2-5             |
+------------------+-------------------+--------------+-------------------+
| Grof of dik      | \>20-50           | \>50-100     | \>5-10            |
+------------------+-------------------+--------------+-------------------+
| Zeer grof of dik | \>50              | \>100-500    | \>10              |
+------------------+-------------------+--------------+-------------------+
| Extreem grof     | -                 | \>500        | -                 |
+------------------+-------------------+--------------+-------------------+

: Grootteklassen en afmetingen in mm in functie van het type bodemstructuur {#tbl-04-16}


#### De graad van structuurontwikkeling

De ontwikkeling van de bodemstructuur is afhankelijk van de
vochtigheidsgraad: hoe droger, hoe gemakkelijker je de aggregaten, door
het krimpproces bij uitdrogen, kan herkennen.

Als de structuur niet goed ontwikkeld is, kan het moeilijk zijn om de
mate van ontwikkeling van de structuur in te schatten, vooral als de
bodem vochtig is. Kijk of de aggregaten aan alle kanten of slechts aan
enkele zijden goed zijn afgebakend en hoe gemakkelijk de aggregaten van
elkaar te scheiden zijn. De graad van ontwikkeling van structuur wordt
gedefinieerd in @tbl-04-17.

+-----------+-------------------------------------------------------+
| Categorie | Beschrijving                                          |
+===========+=======================================================+
| Geen      | Structuurloos, zoals voor loskorrelig, massief of     |
|           | gelaagd (@fig-04-12)                                  |
+-----------+-------------------------------------------------------+
| Zwak      | Aggregaten zijn nauwelijks waarneembaar, er is slechts|
|           | een zwakke schikking van natuurlijke oppervlakken.    |
|           | Bij een zachte verstoring breekt het bodemmateriaal   |
|           | in een mengeling van weinig volledige aggregaten,     |
|           | veel gebroken aggregaten en veel materiaal zonder     |
|           | aggregaatvlakken.                                     |
+-----------+-------------------------------------------------------+
| Matig     | Aggregaten zijn in het profiel waarneembaar en er is  |
|           | een duidelijke schikking van structuurvlakken. Bij    |
|           | verstoring breekt het bodemmateriaal in een mengeling |
|           | van vele volledige aggregaten, sommige gebroken       |
|           | aggregaten en weinig materiaal zonder                 |
|           | aggregaatvlakken. De oppervlakken vertonen over het   |
|           | algemeen duidelijke verschillen met de binnenkant van |
|           | de aggregaten.                                        |
+-----------+-------------------------------------------------------+
| Sterk     | Aggregaten zijn duidelijk waarneembaar en er is een   |
|           | uitgesproken schikking van de structuurvlakken. Bij   |
|           | verstoring valt het bodemmateriaal vooral uiteen in   |
|           | volledige aggregaten. De structuurvlakken van de      |
|           | aggregaten en de binnenkant van de aggregaten         |
|           | verschillen sterk van kleur                           |
+-----------+-------------------------------------------------------+

: Categorieën voor de graad van de structuurontwikkeling. {#tbl-04-17}


#### Samengestelde structuur

De aanwezigheid van meer dan één structuurtype in een bodemhorizont komt
geregeld voor. In zo'n geval worden beide structuurtypes volgens vorm,
afmeting en graad van ontwikkeling beschreven.

> Voorbeeld
>
> Sterk prismatisch, tot 30 cm diameter, brekend in matig hoekige
blokstructuur van 2-4 cm diameter (@fig-04-13).

::: {#fig-04-13}

![](figuren/image71.jpeg)

Voorbeeld van een bodem met aan de bovenkant een
prismatisch structuur die uiteen valt in hoekig-blokkig. Het profiel
toont een Grondwaterpodzol op dekzanden afgedekt door 40-45 cm
polderklei. (copyright en foto: Jari Mikkelsen).
:::


### Cementatie

De belangrijkste cementerende stoffen zijn:

-   Silicium

-   Kalk

-   IJzer

-   Mangaan

-   Humus.

Gecementeerde horizonten of bodemlagen hebben meestal een grove
korrelgrootte (zand, grind) (@fig-04-14, links en @fig-04-14, rechts) omdat 
er slechts een kleine hoeveelheid cement nodig is om de contactvlakken van 
grote korrels aan elkaar te doen kitten. De humus/ijzer-aanrijkingshorizont
van podzolen kan soms gecementeerd zijn. Wortels kunnen niet door een
gecementeerde horizont groeien tenzij langs barsten. Een gecementeerd
bodemfragment valt [niet]{.underline} uit elkaar wanneer een luchtdroog
fragment gedurende 1 uur in water wordt ondergedompeld. Voor de graad
van cementatie zie @tbl-04-18.

::: {#fig-04-14}
![](figuren/image72.jpeg)

Voorbeelden van cementatie van de bodem.
[Links]{.underline}: grindpakket gecementeerd door kalk (rode pijl). De
cementatie wordt opgebroken/ opgelost in het Holoceen onder impuls van
de biologische activiteit (witte pijl). Parijs-Louvre Jardins du
Carrousel, laagterras van de Seine, (copyright Fouilles du Carrousel).
[Rechts]{.underline}: IJzeroxidecementatie van het bodemprofiel tussen
30 en 60 cm, hier gebruikt als bouwmateriaal in een weg uit de Romeinse
periode in Grobbendonk \[Foto: Stefaan Dondeyne\].
:::


+--------------+-----------------------------------------------------+
| Categorie    | Omschrijving                                        |
+==============+=====================================================+
| Zwak         | Gecementeerde massa is broos en hard, maar kan je   |
|              | tussen de vingers breken                            |
+--------------+-----------------------------------------------------+
| Matig        | Gecementeerde massa kan je niet tussen de vingers,  |
|              | maar wel met de handen breken                       |
+--------------+-----------------------------------------------------+
| Sterk        | Gecementeerde massa kan je niet met de handen breken|
+--------------+-----------------------------------------------------+

: De graad van cementatie. {#tbl-04-18}


### Compactie

Compacte bodemhorizonten of lagen komen onder andere voor in akkers
(ploegzool) bewerkt onder ongunstige omstandigheden, zones van betreding
rond huizen, bij bosontginning, wegen en paden, drinkplaatsen van vee,
recreatie. Natuurlijke processen zoals vries/dooi cycli en permafrost
kunnen de bodem ook sterk compact maken.

**Let op**: gecompacteerde bodemhorizonten of lagen zijn niet
noodzakelijk gecementeerd. Compactheid is een ander bodemkenmerk. Een
compact, niet gecementeerd bodemfragment valt uit elkaar als het
luchtdroog in water wordt ondergedompeld.


### Levende wortels

Aanwezigheid (**ja/neen**) van levende wortels, hun grootte en
hoeveelheid kan een belangrijke informatiebron zijn. Als er in het
profiel een plotselinge verandering in de hoeveelheid en/of de grootte
van de wortels voorkomt, is het belangrijk om uit te leggen waarom.
Mogelijke wortelbeperkende factoren zijn: verdichting, cementatie,
discontinu poriënsysteem, verandering in textuur enz. Soms kan het handig zijn
om extra informatie te noteren, zoals een abrupte verandering in de
wortel-oriëntatie.


#### Aantal

Het aantal levende wortels wordt per vierkante decimeter op een
verticaal bodemoppervlak ingeschat. Maak een inschatting van het aantal
wortels per grootteklasse (@tbl-04-19).

+----------------+-----------+----------+-----------+--------+
| Grootteklasse  | Zeer fijn | Fijn     | Medium    | Grof   |
|                |           |          |           |        |
| Aantal:        | \<0,5 mm  | 0,5-2 mm | \> 2-5 mm | \>5 mm |
+================+===========+==========+===========+========+
| Geen           | -         | -        | -         | -      |
+----------------+-----------+----------+-----------+--------+
| Zeer weinig    | 1-20      | 1-20     | 1-2       | 1-2    |
+----------------+-----------+----------+-----------+--------+
| Weinig         | 21-50     | 21-50    | 3-5       | 3-5    |
+----------------+-----------+----------+-----------+--------+
| Matig veel     | 5 1-200   | 5 1-200  | 6-20      | 6-20   |
+----------------+-----------+----------+-----------+--------+
| Veel           | \>200     | \>200    | \>20      | \>20   |
+----------------+-----------+----------+-----------+--------+

: De grootteklassen en de afmetingen in functie van de frequentie van wortels 
per dm². {#tbl-04-19}


> Voorbeeld
>
> Matig veel zeer fijne, weinig fijne, zeer weinig medium en geen grove
wortels


### Sporen van dierenactiviteit

#### Type van dierenactiviteit

Indien mogelijk kan het type dierenactiviteit worden beschreven.

> Voorbeelden
>
> -   Mollengang, molshoop
> -   Regenwormkanaal, regenwormuitwerpselen
> -   Crotovina (galerij opgevuld met uitwerpselen van talrijke soorten
    dieren, inclusief regenwormen)
> -   Galerijen van grotere zoogdieren als konijnen en dassen
> -   Mierengang en -nest
> -   Andere insectenactiviteit (bv. mestkevers)
> -   Andere (definieer)


#### Concentratie

Maak een schatting van het aantal sporen van biologische activiteit als
een percentage van de oppervlakte of tel in aantallen per vierkante
meter (@tbl-04-20). De voorkeur gaat hier naar een horizontaal vlak voor
verticale graafactiviteit (grote regenwormen).

+-----------------------------------------------------------------------+
| Categorie                                                             |
+=======================================================================+
| Geen                                                                  |
+-----------------------------------------------------------------------+
| Zeer weinig (0-2 %)                                                   |
+-----------------------------------------------------------------------+
| Weinig (2-5 %)                                                        |
+-----------------------------------------------------------------------+
| Vaak (5-15 %)                                                         |
+-----------------------------------------------------------------------+
| Veel (15-40 %)                                                        |
+-----------------------------------------------------------------------+
| Zeer veel (\\40 %)                                                    |
+-----------------------------------------------------------------------+

: Categorieën voor de concentratie aan biogalerijen in de bodem. {#tbl-04-20}


#### Toestand

Noteer of de faunagalerijen open of opgevuld zijn en of de biogalerijen
abrupt stoppen (afgetopt zijn).

#### Geassocieerde kennmerken

Wortelpenetratie, oxido-reductie langs wanden (ontijzering, neerslag van
ijzer, van mangaan)

### Kalkreactie met HCl (carbonaten)

De aanwezigheid van carbonaten stel je vast door enkele druppels van een
zuur (waterstofchloride,10% HCl) aan een bodemmonster toe te voegen.
Gebruik hiervoor een flesje voorzien van een druppelteller. HCl kan je
in de handel kopen en dien je te verdunnen met gedistilleerd of
gedemineraliseerd water tot een concentratie van ongeveer 10%. Wanneer
carbonaten aanwezig zijn, zal het monster opbruisen/"reageren" met de
vorming van schuim ten gevolge van de productie van CO~2~ gas. De exacte
hoeveelheid carbonaten wordt, indien nodig voor verder onderzoek, in het
laboratorium bepaald. De kalk kan afkomstig zijn van bijvoorbeeld
schelpen, mortel, cement, wortelgroei en pseudomycelium,
kalkaanrijking vanuit het grondwater, etc.

-   Welke horizonten in de bodem zijn kalkrijk?

    + Als er sporen van kalk in ten minste één aardkundige eenheid van het 
    bodemprofiel worden gevonden, is het aangeraden de aanwezigheid/afwezigheid 
    ervan voor alle eenheden te registreren.

-   Waar zit de kalk in de bodemhorizont?

    + Noteer of er kalkrijke elementen zijn, dus waar zit de kalk (bv. in de 
    poriën, in de antropogene elementen zoals kalkmortelbrokken, in de matrix...)

-   Is de kalk primair of secundair?

    + Carbonaten komen voor in bodems onder primaire vorm (moedermateriaal, 
    bijvoorbeeld in löss) en secundaire vorm (concreties, nodules), als gevolg 
    van oplossing en opnieuw neerslaan als deel van de bodemvorming. 
    Het is belangrijk deze twee vormen te onderscheiden.

-   Kalkklassen na toevoegen HCl, volgende categorieën kunnen toegepast
    worden (@tbl-04-21).

+---------------+----------------------------------------------------+
| Categorie     | Omschrijving                                       |
+===============+====================================================+
| Kalkloos      | Geen hoorbare of zichtbare reactie                 |
+---------------+----------------------------------------------------+
| Licht         | De reactie is enkel hoorbaar                       |
| kalkrijk      |                                                    |
+---------------+----------------------------------------------------+
| Matig         | Opbruising, de reactie is ook zichtbaar            |
| kalkrijk      |                                                    |
+---------------+----------------------------------------------------+
| Sterk         | Heel sterk opbruisend, bubbels vormen een lage     |
| kalkrijk      | schuimlaag                                         |
+---------------+----------------------------------------------------+
| Extreem       | Extreem sterke opbruising, de bubbels vormen snel  |
| kalkrijk      | een dikke schuimlaag                               |
+---------------+----------------------------------------------------+

: De klassen aan kalkconcentratie in de bodem. {#tbl-04-21}


### Accumulatie van ijzer en mangaan

IJzer en mangaan kunnen in bijzondere milieucondities (in een reducerend
of zuurstofarm milieu) oplossen, (dit proces zal vooral uitgesproken
zijn in zure bodems), migreren en ten slotte neerslaan in zones waar
terug zuurstof aanwezig is (oxidatie).

Zeker vier vormen van neerslag kunnen voorkomen:

-   Een aanrijking van de bodemmatrix onder de vorm van "vlekken" of
    zones van concentraties (@fig-04-15);

-   Concreties: een concentrische sferoïdale vorm, meestal gecementeerd
    (@fig-04-16);

-   Nodules: knobbels zonder concentrische vorm;

-   Huidjes: op structuurvlakken en langs galerijen of poriën (@fig-04-17) 

::: {#fig-04-15}
![](figuren/image73.jpeg)

Concentratie van mangaan (zwarte pijlen) en van ijzer (rode
pijlen) als gevolg van oxido-reductie. De sterke instulping rechts van
de meter is een karrespoor. Karolingische periode, ijzerontginning met
laagovens in het Zoniënwoud. (copyright en foto Jari Mikkelsen).
:::

::: {#fig-04-16 layout-ncol=2}
![](figuren/image74.jpeg)

![](figuren/image75.jpeg)

Concentratie van mangaan en ijzer als gevolg van oxido-reductie. Lokaal zijn
ijzerconcreties gevormd (rode pijlen) (copyright en foto's Jari Mikkelsen).
:::


::: {#fig-04-17 layout-ncol=2}

![](figuren/image76.jpeg)

![](figuren/image77.jpeg)

Boven voorbeeld van klei-ijzerhuidjes op structuurvlakken,
onder klei-humushuidjes in een wormgang. Deze voorbeelden zijn erg
duidelijk, meestal zijn ze iets subtieler (copyright en foto's: Stefaan
Dondeyne).
:::

